# -*- mode: mandoku-view; -*-
#+DATE: 2015-08-29 00:19:56.805520
#+TITLE: 道德真經注
#+PROPERTY: DZID  DZ0704
#+PROPERTY: SOURCE  正統道藏，三家本，1988，12—780 四卷 洞神部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5c0091_SJB_002-120789c>
#+PROPERTY: JUAN 2
#+PROPERTY: ID KR5c0091
<pb:KR5c0091_HFL_002-001a>¶
道德眞經註卷之二短二¶
　　　　臨川吴澄述¶
　道經下¶
孔德之容惟道是從¶
　孔德猶言盛德容謂有而可見者從由也¶
　萬有皆本乎德凡形氣之可見者德之容¶
　也然德之所以有此容者由道中出¶
道之爲物惟恍惟惚¶
　德自道中出而道則無也德者道所爲¶
　物而似無似有不可得而見故曰恍惚¶
<pb:KR5c0091_HFL_002-001b>¶
恍兮惚兮其中有物惚兮恍兮其中有象¶
　其字指德而言物者物生以後之形象者¶
　物生以前之氣德雖恍惚惚恍不可見然¶
　形之可見者成物氣之可見者成象皆德¶
　中之所有先儒謂沖漠無朕而萬有森然¶
　已具者此也¶
窈兮㝠兮其中有精¶
　恍惚雖不可見而似無似有猶似可見窈¶
　㝠則昏昏昧昧全不見矣此道之無也其¶
　字指道而言精謂德也有物有象者德之¶
<pb:KR5c0091_HFL_002-002a>¶
　容皆其粗也德者有物有象之本廼其精¶
　也莊子曰以德爲本以本爲精上文言物¶
　象本乎德此言德出乎道¶
其精甚眞其中有信¶
　二其字又指德言眞謂道也信實也與眞¶
　字同義物象爲粗而德爲精其爲精者廼¶
　甚眞之道也德之中有至實之道在焉上¶
　文言道之中有德此言德之中有道蓋道¶
　即德也德即道也首章曰此兩者同¶
自古及今其名不去以閲衆甫¶
<pb:KR5c0091_HFL_002-002b>¶
　不去謂常存也閲猶歷也甫美也衆甫萬¶
　有也萬有之美有時變滅惟孔德由道中¶
　出者自古及今不變滅而常存故以不去¶
　二字名之以其有常而遍歷古今無常之¶
　萬有也¶
吾何以知衆甫之然哉以此¶
　然如此也吾何以能知萬物之變滅無常¶
　如此哉以此孔德之有常者知之也¶
　　　右第十八章¶
曲則全枉則直窪則盈敝則新少則得多則¶
<pb:KR5c0091_HFL_002-003a>¶
惑¶
　曲一偏也易禮中庸莊子所言曲字皆以¶
　偏而不全爲曲曲者不全也然能專攻其¶
　所偏致精乎此旁達乎彼舉一反三通一¶
　畢萬乆必會其全也自初即欲求全則志¶
　大心勞分而不專終不能全矣枉者不直¶
　也尺蠖之屈而枉所以能伸而直窪者不¶
　盈也科坎之陷而窪所以能受水而盈敝¶
　者不新也秋冬之凋而敝所以能逢春而¶
　新少者不多也少則多一句變文析爲二¶
<pb:KR5c0091_HFL_002-003b>¶
　句少則易於有得所以能積累而多貪多¶
　則雜而生惑於一且無所得豈能多乎不¶
　欲直不欲盈不欲新不欲多而以曲則全¶
　一句始之四者皆不求全之推也¶
是以聖人抱一爲天下式¶
　此一句爲一章宗㫖通貫上文下文之意¶
　一者冲虚之德也式以在車爲喻高在憑¶
　較卑則憑式聖人抱此冲虚之德濡弱謙¶
　下爲天下式如上下文五者皆冲虚之德¶
　自處於卑也○較(音/角)　¶
<pb:KR5c0091_HFL_002-004a>¶
不自見故明不自是故彰不自伐故有功不¶
自矜故長夫惟不爭故天下莫能與之爭¶
　自見猶云自炫明謂智之明不自見者用¶
　晦而明也自是猶云自賢彰謂名之彰不¶
　自是者闇然而日彰也誇其功曰伐功謂¶
　事之成績負其長曰能矜長謂能之過人¶
　人不自見不自是不自伐不自矜而以夫¶
　惟不爭終之四者皆不爭之餘也○見(賢/遍)¶
　切¶
古之所謂曲則全者豈虚言哉誠全而歸之¶
<pb:KR5c0091_HFL_002-004b>¶
　曲則全三字古有是語老子述之以爲此¶
　章首句章内抱一爲綱曲則全以下五者¶
　夫惟不爭以上五者凡十事爲目皆曲則¶
　全一語所可詠也故重述於章末而曰古¶
　人所謂曲則全者豈虚爲此言而無其實¶
　哉蓋之其誠實能全而遂以全之效歸之¶
　也¶
　　　右第十九章¶
希言自然¶
　聽之不聞曰希希言無言也得道者忘言¶
<pb:KR5c0091_HFL_002-005a>¶
　因其自然而已¶
飄風不終朝驟雨不終日孰爲此者天地天¶
地尚不能乆而況於人乎¶
　飄狂疾也驟急暴也自旦至食時爲終朝¶
　自旦至暮時爲終日不因其自然而輕躁¶
　發言譬如天地之飄風驟雨皆反自然之¶
　常而爲怪變者也天地反自然之常其爲¶
　怪變尚不能乆不及終朝終日而止況人¶
　而不因自然可乎¶
故從事於道者道者同於道德者同於德失¶
<pb:KR5c0091_HFL_002-005b>¶
者同於失¶
　從事於道謂以道爲事也道者有道之人¶
　德者有德之人失者庸下之人所爲不能¶
　無失者也同與莊子齊物論之齊相近謂¶
　與之合一不相非異也惟因其自然而希¶
　言故凡上等次等下等之人皆視之一同¶
　而無非異蓋道者德者與我爲一無所容¶
　言矣至若失者他人雖以爲失彼則自以¶
　爲是固亦有自然之是也豈可不因其所¶
　是以是之而廼妄言以非之哉莊子曰不¶
<pb:KR5c0091_HFL_002-006a>¶
　言則齊齊與言不齊言與齊不齊也故無¶
　言亦老子希言自然而玄同之意○齊與¶
　言與(音/余)¶
同於道者道亦得之同於德者德亦得之同¶
於失者失亦得之信不足焉有不信焉¶
　道德之人以我同之印證參同夫何間然¶
　失者之人以我同之亦或縁彼之獨是而¶
　悟我之公是則三者之人皆以我同之而¶
　有得也然此惟有道之人者能之苟道之¶
　實有所不足於己則其待人也必有不以¶
<pb:KR5c0091_HFL_002-006b>¶
　道之實者焉而是是非非强加分别矣豈¶
　能如此玄同也哉¶
跂者不立跨者不行自見者不明自是者不¶
彰自伐者無功自矜者不長其於道也曰餘¶
食贅行物或惡之故有道者不處也¶
　又以人之行立譬前事立與行亦因其自¶
　然或於自然之外而求益跂立超其踵而¶
　立以增高其身跨開其足而行以增闊其¶
　歩暫時如此而不能乆也終必不可以立¶
　不可以行而遂廢彼自見者之終不能明¶
<pb:KR5c0091_HFL_002-007a>¶
　自是者之終不能彰自伐者之終無其功¶
　自矜者之終無所長亦若此焉爾食之不¶
　盡者曰餘肉之附生者曰贅物兼人與鬼¶
　神而言自見自是自伐自矜之人若律之¶
　於自然之道譬若食之已餘者不當食行¶
　之如贅者不當行也加多於常分而不可¶
　用幽顯之間有物亦當惡之而有道之人¶
　不肯以此自處也或曰行讀如形古字通¶
　用司馬氏曰棄餘之食適使人惡附贅之¶
　形適使人醜蘇氏曰飲食有餘則病四體¶
<pb:KR5c0091_HFL_002-007b>¶
有贅則累¶
　　　右第二十章(此章自然二字爲宗㫖/希言而玄同自然者也)¶
　　　(風之飄雨之驟立之跂行之跨/食之餘行之贅非自然者也)¶
有物混成先天地生¶
　前章道之爲物物謂德也此章有物混成¶
　物謂道也混渾通混成謂不分判而完全¶
　也先天地生首章所謂天地之始四章所¶
　謂象帝之先也¶
寂兮寥兮獨立而不改周行而不殆可以爲¶
天下母¶
<pb:KR5c0091_HFL_002-008a>¶
　寂闃靜也寥虚廓也言其無聲無形也獨¶
　立乎萬物之表無可與對而未嘗變易故¶
　曰不改周行乎萬物之中無不徧及而未¶
　嘗窮匱故曰不殆天下母者德也而德者¶
　道所爲故爲天下母¶
吾不知其名字之曰道强爲之名曰大¶
　此物無可得而名者以其天地萬物之所¶
　共由於是假借道路之道以爲之字字者¶
　名之副而非名也字不足以盡之不得已¶
　而强名之曰大至大莫如天而天亦在道¶
<pb:KR5c0091_HFL_002-008b>¶
　之内則天未爲大也此道其大無外而莫¶
　能載焉故大之一言庶乎可以名之爾¶
大曰逝逝曰遠遠曰反¶
　逝謂流行不息遠謂悠乆無疆反謂無有¶
　無名蓋萬有皆有惟道皆無無與有相反¶
　故曰反大之一言未足以盡道故推言之¶
　謂其大而不息不息而乆乆而無有所以¶
　爲道若有則非道矣下篇曰反者道之動¶
　天下萬物生於有有生於無莊子曰太初¶
　有無無有無名蓋謂此也¶
<pb:KR5c0091_HFL_002-009a>¶
故道大天大地大王亦大域中有四大而王¶
居其一焉¶
　王謂聖人之有位者古今惟道最大無可¶
　與比此以天地聖人與道並言而曰四大¶
　何也蓋天地得此道以爲天地聖人得此¶
　道以爲聖人其所以能大者以其有此道¶
　也王之下特加亦字又特言王居其一蓋¶
　氣之至大者天形之至大者地聖人之身¶
　眇然而立乎兩間以其道同乎天地故其¶
　大亦同乎天地而不以氣形與身之大小¶
<pb:KR5c0091_HFL_002-009b>¶
　論也¶
人法地地法天天法道道法自然¶
　人者聖人也法者水平之準與之平等如¶
　一也人之所以大以其得此道而與地一¶
　故曰法地地之所以大以其得此道而與¶
　天一故曰法天天之所以大以其與道一¶
　故曰法道道之所以大以其自然故曰法¶
　自然非道之外别有自然也自然者無有¶
　無名是也¶
　　　右第二十一章¶
<pb:KR5c0091_HFL_002-010a>¶
重爲輕根靜爲噪君¶
　根本也躁動也君主也輕以重爲本動以¶
　靜爲主也¶
是以君子終日行不離輜重¶
　君子吉行乘乘車師行乘兵車皆輕車也¶
　輕車後有輜車載寢處服食所用之物謂¶
　之重車雖乘輕車而終日不與重車相離¶
　故吉行日止五十里師行日三十里不敢¶
　以輕車疾行徑往而不顧在後之輜重也¶
　此言輕之本乎重也¶
<pb:KR5c0091_HFL_002-010b>¶
雖有榮觀燕處超然¶
　燕閑也靜也處居也坐也雖有榮華之境¶
　可以遊觀或暫時動而出外然常在内閑¶
　居靜處超然無一物累其心此言動之主¶
　乎靜也¶
奈何萬乘之主而以身輕天下¶
　以身輕天下謂以其身輕動於天下之上¶
　也萬乘之主當靜重奈何以其身而輕動¶
　乎周王之乘八駿漢帝之爲微行以身輕¶
　天下者也但言輕不言動者蓋動與靜對¶
<pb:KR5c0091_HFL_002-011a>¶
　動則有輕有重輕與重對輕重皆在動時¶
　言輕而動在其中矣¶
輕則失根噪則失君¶
　有輕而無重則失其輕之根有動而無靜¶
　則失其躁之君¶
　　　右第二十二章(此章以輜車喻重燕/處喻靜姑指一端而)¶
　　　(言爾國勢之居重馭輕兵法之以靜/制動與夫人之治心治身皆當本之)¶
　　　(以重主之/以靜也)¶
善行無轍迹善言無瑕謫善計不用籌策善¶
閉無關鍵而不可開善結無繩約而不可解¶
<pb:KR5c0091_HFL_002-011b>¶
　善謂善於其事轍車轍迹足迹瑕玼玷謫¶
　過責計計數多寡也籌策計筭者所用之¶
　筭以竹爲之關鍵拒門木也横曰關竪曰¶
　鍵繩約索也合之而成體曰繩用之而束¶
　物曰約行者必有轍迹在地言者必有瑕¶
　謫可指計數者必用籌策閉門者必用關¶
　鍵結繫者必用繩約然皆常人所爲爾有¶
　道者觀之則豈謂之善哉善行者以不行¶
　爲行故無轍迹善言者以不言爲言故無¶
　瑕謫善計者以不計爲計故不用籌策善¶
<pb:KR5c0091_HFL_002-012a>¶
　閉者以不閉爲閉故無關鍵而其閉自不¶
　可開善結者以不結爲結故無繩約而其¶
　結自不可解舉五事爲譬以超下文聖人¶
　善救之意¶
是以聖人常善救人故無棄人常善救物故¶
無棄物是謂襲明¶
　聖人之救人救物以不救爲救亦若上文¶
　所譬以不爲其事爲善也蓋有所救者必¶
　有所棄假使所救者百千萬人百千萬物¶
　然此百千萬之外皆棄而不及救者也聖¶
<pb:KR5c0091_HFL_002-012b>¶
　人之善於救者不然一皆無所救無所救¶
　則亦無所棄矣不見其爲救此而棄彼也¶
　故無一人是棄而不救之人無一物是棄¶
　而不救之物襲者如以外衣掩蔽其内衣¶
　儻救人救物之功彰彰而明天下皆見其¶
　救之不謂之善救矣必使無救之之迹掩¶
　蔽其所可見而衆莫能知故曰襲明善救¶
　人善救物與善行善言善計善閉善結凡¶
　七善字有道者謂之善世俗不知其善也¶
　蓋世俗以能爲其事爲善有迹可見有名¶
<pb:KR5c0091_HFL_002-013a>¶
　可稱而與不善爲對有道者以不爲其事¶
　爲善泯然無迹渾然無名而無與爲對者¶
　也若世俗所謂善不善如下文所云¶
故善人不善人之師不善人善人之資¶
　善人謂善於其事之人不善人謂不善於¶
　其事之人師者人所尊事以爲法者資者¶
　如以財貨給人俾人籍之賴之而得以有¶
　所成者彼善而此不善以彼之善與此之¶
　不善者相遼而人灼見此之不及彼則彼¶
　人之善可爲此不善人之師矣彼不善而¶
<pb:KR5c0091_HFL_002-013b>¶
　此善以彼之不善與此之善者相形而人¶
　遂見此之過於彼則彼人之不善廼爲此¶
　善人之資也謂因彼之不善以成此之善¶
　名故曰資然善不善之名對立豈有道之¶
　世哉下文言有道者欲使世之人不以善¶
　名亦不以不善名也¶
不貴其師不愛其資雖知大迷是謂要妙¶
　愛猶云喜好也要猶云至極也妙者玄不¶
　可測使不善者之遇善人雖可以爲己之¶
　師而不貴重之也蓋不欲名斯人之爲善¶
<pb:KR5c0091_HFL_002-014a>¶
　也使善者之遇不善人雖得以爲己之資¶
　而不喜好之也蓋不欲名斯人之爲不善¶
　也善不善之名俱泯一概玄同無可分别¶
　雖有智者亦大迷而不知其孰爲善孰爲¶
　不善斯廼妙不可測之至極曰要妙¶
　　　右第二十三章(前二節言聖人不可/名之善後二節言常)¶
　　　(人兩可名之善不善其不彰不可名/之名者謂之襲明其不分兩可名之)¶
　　　(名者謂/之要妙)¶
知其白守其黑爲天下式爲天下式常德不¶
忒復歸於無極¶
<pb:KR5c0091_HFL_002-014b>¶
　白謂光明黑謂塵暗無極謂無所窮盡¶
知其雄守其雌爲天下谿爲天下谿常德不¶
離復歸於嬰兒¶
　雄謂剛强雌謂柔弱嬰兒謂無所識知¶
知其榮守其辱爲天下谷爲天下谷常德廼¶
足復歸於樸¶
　榮謂尊貴辱謂卑賤樸謂木質未斲爲器¶
　此章之意欲自常德而反本復始以歸于¶
　太初之道常德者冲虚不盈之德故寧黑¶
　毋白寧雌毋雄寧辱毋榮知其守其者雖¶
<pb:KR5c0091_HFL_002-015a>¶
　知彼之可尚然寧守此而自處於下乘車¶
　之式流水之谿谷皆謂自處於下也如是¶
　則於常德不差忒不相離而德足乎己矣¶
　既全此冲虚之德廼可復歸於太初之道¶
　莊子所謂德至同於初也曰無極曰嬰兒¶
　曰樸皆以喻太初之道¶
樸散則爲器聖人用之則爲官長故大制不¶
割¶
　木樸之未散也抱其天質之全及破碎其¶
　全則散之而爲所斲之器聖人之未用也¶
<pb:KR5c0091_HFL_002-015b>¶
　藴其内德之體及發露其體則用之而爲¶
　各官之長官天下之長者天子也官一國¶
　之長者諸侯也上三節皆欲自末而本此¶
　二句則言自本而末者然樸雖已散而猶¶
　欲復歸其全則已散如未散聖人雖已用¶
　而猶欲復歸其全則已用如未用蓋以不¶
　散爲散不用爲用也凡有所裁制者必須¶
　以刀割裂其全而大制則以不制爲制故¶
　不割裂也大散不散大用不用亦如大制¶
　者不割也¶
<pb:KR5c0091_HFL_002-016a>¶
　　　右第二十四章¶
將欲取天下而爲之吾見其不得已¶
　取天下謂使天下悦而歸己也爲謂作爲¶
　取天下者德盛而人自歸之爾苟若有所¶
　作爲則是欲用智力以强服天下豈能得¶
　天下之歸己哉¶
天下神器不可爲也爲者敗之執者失之¶
　天下者至大之器有神司之不可以智力¶
　有爲而得敗謂不成也彼以智力爲之者¶
　欲成其事而其事反不成謂不能得天下¶
<pb:KR5c0091_HFL_002-016b>¶
　之歸服也故曰爲者敗之未得天下而取¶
　天下者固不可以有爲而得既得天下而¶
　守天下者亦不可以有心而留譬如寳器¶
　若常執之在手不須臾舍惟恐其或失者¶
　反不能保其不隕隊而失也故曰執者失¶
　之¶
凡物或行或隨或呴或吹或强或羸或載或¶
隳是以聖人去甚去奢去泰¶
　此承上文執者失之一句而言守天下之¶
　道有天下者豈能保天下之長爲我有而¶
<pb:KR5c0091_HFL_002-017a>¶
　不亡也哉蓋得失存亡之相襌如行隨呴¶
　吹强羸載隳八者之相反而相因聖人知¶
　其勢之必至於此也而處之有其道焉凡¶
　過盛必衰衰則亡之漸也惟不使之過盛¶
　則可以不衰而又何有於亡甚也奢也泰¶
　也極盛之時也去甚者欲其常如微之時¶
　去奢者欲其常如儉之時去泰者欲其常¶
　如約之時能不過盛則可以保天下之不¶
　亡矣邵子謂飲酒但令其微醉而不可成¶
　酩酊看花但及其半開而不可至離披蓋¶
<pb:KR5c0091_HFL_002-017b>¶
　此意也蘇氏曰或行於前或隨於後或呴¶
　而暖或吹而寒或强而益或羸而損或載¶
　而成或隳而毁皆物之自然勢之不免者¶
　也愚人私己而務得廼欲拒而違之其禍¶
　不覆則折惟聖人知其不可逆則順以待¶
　之去其甚去其奢去其泰使不至於過而¶
　天下無患矣董思靖曰聖人知事勢之相¶
　因亦理之常故任之自然而不使之盈且¶
　過也¶
　　　右第二十五章¶
<pb:KR5c0091_HFL_002-018a>¶
以道佐人主者不以兵强天下其事好還¶
　王氏曰以道佐人主尚不可以兵强天下¶
　况人主躬於道者乎蘇氏曰聖人用兵皆¶
　出不得已非不得已而欲以强勝天下雖¶
　或能勝其禍必還報之楚靈齊湣秦皇漢¶
　武或以殺其身或禍其子孫人之所毒鬼¶
　之所疾未有得免者也¶
師之所處荆棘生焉大軍之後必有凶年¶
　政和註曰下奪民力故荆棘生上違天時¶
　故有凶年蘇氏曰兵之所在民事廢田不¶
<pb:KR5c0091_HFL_002-018b>¶
　修用兵之後殺氣勝年穀傷凡兵皆然况¶
　以兵强天下邪¶
善者果而己不敢以取强果而勿矜果而勿¶
伐果而勿驕果而不得已是謂果而勿强¶
　兵之善者果决於一時以定亂而已不敢¶
　阻兵弗戰以取勝而爲强也蘇氏曰勿矜¶
勿伐勿驕不得已四者所以爲勿强也¶
物壯則老是謂不道不道早已¶
　有道者常如嬰兒孺子故能不老而長年¶
　若壯則必老此不道者也不道者早已言¶
<pb:KR5c0091_HFL_002-019a>¶
　其不能乆也蘇氏曰壯之必老物無不然¶
　惟有道者成而若缺盈而若冲未嘗壯故¶
　未嘗老未嘗死以兵强天下壯亦其矣能¶
　無老乎¶
夫佳兵者不祥物或惡之故有道者不處也¶
　佳猶云嘉之也不祥謂無吉慶而有凶災¶
　也不處謂不肯以此處身也¶
君子居則貴左用兵則貴右¶
　此指言不處之實不處平日所貴之位而¶
　處所不貴之位不肯於用兵之位處身也¶
<pb:KR5c0091_HFL_002-019b>¶
兵者不祥之器非君子之器不得己而用之¶
恬淡爲上勝而不美¶
　謂其殺人廼凶災之器非吉慶人所用之¶
　器也恬者不歡愉淡者不濃厚謂非其心¶
　之所喜好也爲上謂不好用兵廼爲可尚¶
　也勝而不美謂兵雖得勝亦不肯以爲美¶
　事¶
美之者是樂殺人也樂殺人者不可以得志¶
於天下矣¶
　此推言不美若以戰勝爲美事是以殺人¶
<pb:KR5c0091_HFL_002-020a>¶
　爲樂也不可以得志於天下要終而言之¶
　以示戒¶
吉事尚左凶事尚右偏將軍處左上將軍處¶
右此又申言上文不處之意¶
殺人衆多以悲哀泣之戰勝以喪禮主之¶
　此又申言上文不美之意¶
　　　右第二十六章¶
道常無名¶
　此言道也¶
¶
<pb:KR5c0091_HFL_002-020b>¶
樸雖小天下不敢臣侯王若能守萬物將自¶
賔¶
　樸指道言道彌滿六合而歛之不盈一握¶
　故曰小至尊者道故人之體此道者可以¶
　君天下而天下不敢臣之侯謂一國之君¶
　王謂天下之君若能守此道則萬物尊之¶
　爲主而將自賔矣自者非我欲其如此而¶
　彼自如此也¶
天地相合以降甘露人莫之令而自均¶
　道之功普遍於天下譬如天地之氣相合¶
<pb:KR5c0091_HFL_002-021a>¶
　而降爲甘露雖無人使令之而自能均及¶
　於萬物萬物生畜於此道之中故有道者¶
　可以爲萬物之主而萬物咸賔焉蘇氏曰¶
　甘露被於萬物無不均徧聖人體道以應¶
　諸有亦如露之無不及者故能賔萬物也¶
始制有名¶
　此言德也始者道也制制作也猶言爲也¶
　有名者德也道無名自道而爲德則有名¶
　也¶
名亦既有夫亦將知止知止所以不殆¶
<pb:KR5c0091_HFL_002-021b>¶
　道之無名而爲德則名亦既有矣故人之¶
　用此德者當知止於德不可再降而下也¶
　將猶晋人將無同之將辭之不迫者也老¶
　子以道爲上德言在德之上以仁爲下德¶
　言在德之下也又言失道而後德失德而¶
　後仁失仁而後義失義而後禮故專言道¶
　德而搥提仁義蓋以仁義下於德也此章¶
　言德而曰夫亦將知止其意若曰自無適¶
　有當知至於德而止不可再適也德之有¶
　名已下於道復下於德可乎知止於德則¶
<pb:KR5c0091_HFL_002-022a>¶
　猶未遠於道也不殆不窮匱也謂可長乆¶
　不敝壞也蘇氏曰聖人豈徇名而忘樸逐¶
　末而喪本哉是以乘萬變而不殆也¶
譬道之在天下猶川谷之與江海¶
　上文言自無而有當止於德此又言自有¶
　而無當復於道蓋道之在天下猶江海爲¶
　衆流之所歸德者猶谿谷之衆流德而復¶
　歸於道則猶谿谷之會同于江海¶
　　　右第二十七章¶
知人者智自知者明勝人者有力自勝者强¶
<pb:KR5c0091_HFL_002-022b>¶
　智能知人徇外之智爾能自知則内能盡¶
　性也故謂之明有力能勝人恃外之力爾¶
　能自勝則内能克己也故謂之强¶
知足者富强行者有志¶
　能盡性而又能達於命則無所歆羡而常¶
　有餘惟明者能之能克己而又能勇於善¶
　則有所秉持而常無怠惟强者能之¶
不失其所者乆死而不亡者壽¶
　惟明惟强則見眞守固逮至查滓消融功¶
　用純熟思爲俱泯神化脗合住世之時各¶
<pb:KR5c0091_HFL_002-023a>¶
　隨所在而此心不失始終如一故謂之乆¶
　厭世之後雖去其宅而此心常存古今不¶
　二故謂之壽¶
　　　右第二十八章(或曰老子之道以昧/爲明以弱爲强而此)¶
　　　(章言明言强何也曰老子内非不明/外若昧爾内非不强外示弱爾其昧)¶
　　　(其弱治外之藥其明其强治/内之方並行而不相悖也)¶
大道汎兮其可左右¶
　汎廣也謂如水之汎濫洋溢道之廣無所¶
　不在或左或右隨處而有取之左右無所¶
　不可也¶
<pb:KR5c0091_HFL_002-023b>¶
萬物恃之以生而不辭功成而不居¶
　恃賴也生謂春生之始萬物賴道以生而¶
　道則無言前章云萬物作而不辭是也功¶
　成謂冬藏之宰物之功既成而道不居其¶
　功也¶
衣被萬物而不爲主常無欲可名於小矣¶
　此申言萬物恃之以生而不辭春生之時¶
　道普徧萬物如以衣衣之以被被之所謂¶
　元亨播羣品元亨誠之通而道不自爲之¶
　主常無欲謂其無心也此一本之散爲萬¶
<pb:KR5c0091_HFL_002-024a>¶
　殊廼道之分而至小者其可名之於小矣¶
　乎蓋不可也若其可名則非不辭不爲主¶
　常無欲之道矣○衣(去/聲)¶
萬物歸焉而不知主可名於大矣¶
　此申言功成而不居冬藏之時萬物反本¶
　復命會歸于一所謂利貞固靈根利貞誠¶
　之復而物亦不知其孰主之此萬殊之合¶
　爲一本廼道之總而至大者其可名之於¶
　大矣乎蓋不可也若其可名則非不居功¶
　不知主之道矣或疑不知主之下脱常無¶
<pb:KR5c0091_HFL_002-024b>¶
　名三字可名於小矣可名於大矣二句蓋¶
　設爲疑問之辭而不質言也句末雖無乎¶
　字而有乎字之意如前章能無離乎能嬰¶
　兒乎能無疵乎能無爲乎能爲雌乎能無¶
　知乎一本無六乎字而解者必以有乎字¶
　之意釋之此其例也又如大雅詩曰有周¶
　豈不顯乎帝命豈不時乎而詩文但曰有¶
　周不顯帝命不時亦其類也¶
是以聖人能成其大也以其不自大故能成¶
其大¶
<pb:KR5c0091_HFL_002-025a>¶
　此章言天地之道結語乃言聖人蓋聖人¶
　與天地一也歲功成而萬物歸道之至大¶
　也而天地不居其功萬物不知所主是天¶
　地之道雖大而不自以爲大聖人亦若此¶
　矣是以能成其大也亦以其道大而不自¶
　以爲大故能成其大焉爾¶
　　　右第二十九章¶
執大象天下往往而不害安平泰¶
　執謂體之而不違大象喻道也下篇云大¶
　象無形道隱無名往歸往也不害謂利言¶
<pb:KR5c0091_HFL_002-025b>¶
　體道之聖人爲天下之人所歸往民既歸¶
　往而聖人以不利利之蓋利之以利則有¶
　利亦有害利之以不利則常利而不害則¶
　民得以常安常平常泰也政和註曰安則¶
　無危平則無詖泰者通治¶
樂與餌過客止道之出口淡乎其無味視之¶
不足見聽之不足聞用之不可既¶
　既盡也言外物之可利者皆不能乆惟道¶
　之利人以不利爲利故能乆也樂者歌吹¶
　舞蹈之聲容餌者飲食之味饗燕之禮設¶
<pb:KR5c0091_HFL_002-026a>¶
　樂設餌以悦樂賔客然客既過去則其聲¶
　容與味亦止而無復有可爲暫焉之悦樂¶
　而不能以終日也道則非如餌之可飲食¶
　非如樂之有聲容可視聽也然用之則能¶
　常安常平常泰而無可盡之時非如樂餌¶
　暫焉悦樂而已故曰用之不可既¶
　　　右第三十章¶
將欲歙之必固張之將欲弱之必固强之將¶
欲廢之必固興之將欲奪之必固與之是謂¶
微明¶
<pb:KR5c0091_HFL_002-026b>¶
　歙闔也張開也老子謂反者道之動又謂¶
　玄德深矣遠矣與物反矣故其所爲大槩¶
　欲與人之所見相反而使人不可測知故¶
　借此八者相及之四事設譬而歸宿在下¶
　文柔勝剛弱勝强六字亦猶前章言善救¶
　人善救物而章首先借善行善言善計善¶
　閉善結五者爲譬也孫吴申韓之徒用其¶
　權術陷人於死而人不知論者以爲皆原¶
　於老氏之意固其立言之不能無弊有以¶
　啓之而遂謂天下誰敢受老氏之與者哉¶
<pb:KR5c0091_HFL_002-027a>¶
　則因其言而并疑其心亦過矣註者又欲¶
　諱護而爲遁辭蓋胥失之視不可見曰微¶
　微明者微其明也謂匿其可見者而使之¶
　不可見猶前章言襲明也人但見其張之¶
　强之興之與之而不知其欲歙之弱之廢¶
　之奪之也故曰微明○歙(音/翕)¶
柔勝剛弱勝强¶
　彼剛而我欲以剛勝之彼强而我欲以强¶
　勝之不亦難乎我以柔弱自處則剛强者¶
　不我忌也而終於能勝之何哉蓋與之相¶
<pb:KR5c0091_HFL_002-027b>¶
　反而使之不可測知故也蘇氏曰天下之¶
　剛强方相傾乹而吾獨柔弱以待之及其¶
　大者傷小者死而吾以不校坐待其斃此¶
　所以勝也然聖人豈有意爲此以待勝物¶
　哉知勢之自然而居其自然爾¶
魚不可脱於淵國之利器不可以示人¶
　魚脱於淵見其易制而爲人所取國之利¶
　器以示人人見其爲利且將效之或求過¶
　之而我之利者不足以爲利矣不脱於淵¶
　不以示人則不可測知所謂微明也¶
<pb:KR5c0091_HFL_002-028a>¶
　　　右第三十一章(此章主意在第二節/柔勝剛弱勝强六字)¶
　　　(其第一節謂欲與人相反也第/三節謂欲使人不可測知也)¶
道常無爲而無不爲¶
　道之無爲乆而不變非特暫焉而已故曰¶
　常無爲雖一無所爲而於所當爲之事無¶
　一不爲也若無爲而事有廢缺則亦何取¶
　其無爲也哉此之無爲蓋性焉安焉者也¶
侯王若能守萬物將自化¶
　侯王若能守此無爲之道則雖無心於化¶
　物而物將自化¶
<pb:KR5c0091_HFL_002-028b>¶
　¶
化而欲作吾將鎮之以無名之樸無名之樸¶
亦將不欲¶
　欲謂有心爲之作猶起也言未能純乎無¶
　爲之道者方將待物之化而遽有心於欲¶
　其化欲之之心一起則非無爲之道矣吾¶
　欲作者之自吾也鎮謂壓定使之不起無¶
　名之樸謂此無爲之道也欲作之時必將¶
　以此無名之樸鎮壓其有心之欲以道自¶
　治也既以此無名之樸鎮其欲則其欲亦¶
　將不欲矣此之不欲復焉執焉者也¶
<pb:KR5c0091_HFL_002-029a>¶
不欲以靜天下將自正¶
　靜者作之反其始也欲作既以道鎮之則¶
　欲者不欲而作者靜矣故雖無心於正天¶
　下而天下將自正其與萬物將自化者亦¶
　無以異或安而行之或利而行之及其成¶
　功一也¶
　　　右第三十二章(此章前二節言無爲/而民自化後二節言)¶
　　　(好靜而/民自正)¶
¶
道德眞經註卷之二¶
<pb:KR5c0091_HFL_002-029b>¶
¶
¶
¶
¶
¶
¶
¶
¶
¶
¶
