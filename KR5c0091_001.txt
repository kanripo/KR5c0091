# -*- mode: mandoku-view -*-
#+TITLE: 道德真經注
#+DATE: 2015-08-29 00:20:03
#+PROPERTY:  LASTPB <PB KR5c0091_SJB_004-120810b>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0091_HFL_000-001b>
#+PROPERTY: JUAN 1
<md:KR5c0091_HFL_001-001a>¶<pb:KR5c0091_SJB_001-120780b>
道德眞經註卷之一¶
　　　　臨川吳澄述¶
　道經上(上篇之首句曰道可道故以道字/名篇尊之而曰經他本或作道德)¶
　(經上則是以道德經爲一/書之總名而分上下篇也)¶
道可道非常道名可名非常名¶
　道猶路也可道可踐行也常常乆不變也¶
　名謂德也可名可指定也道本無名字之¶
　曰道而已若謂如道路之可踐行而道則¶
　非此常而不變之道也德雖有名强爲之¶
　名而已若謂如名物之可指定而名則非¶<md:KR5c0091_HFL_001-001b>¶

　此常而不變之德也○可道(去聲而/道同)强(其/兩)¶
　(切)¶
無名天地之始有名萬物之母¶
　無名者道也天地亦由此道而生故謂之¶
　始有名者德也萬物皆由此德而生故謂¶
　之母¶
常無欲以觀其妙常有欲以觀其徼¶
　常即常道常名之常常無欲謂聖人之性¶
　寂然而靜者此道之全體所在也而於此¶
　可以觀德之妙其指德言妙以道言妙者¶<md:KR5c0091_HFL_001-002a>¶
<pb:KR5c0091_SJB_001-120780c>
　猶言至極之善常有欲謂聖人之情感物¶
　而動者此德之大用所行也而於此可以¶
　觀道之徼其指道言徼以德言徼者猶言¶
　邊際之處孟子所謂端是也○徼古吊切¶
此兩者同¶
　此兩者謂道與德同者道即德德即道也¶
岀而異名同謂之玄¶
　玄者幽昧不可測知之意德自道中出而¶
　異其名故不謂之道而謂之德雖異其名¶
　然德與道同謂之玄則不異也¶<md:KR5c0091_HFL_001-002b>¶

玄之又玄衆妙之門¶
　衆妙謂德門謂由此而出德與道雖同謂¶
　之玄道則玄之又玄者故道廼德之所由¶
　以出也其妙之妙道也妙之合而爲一本¶
　者衆妙之妙德也妙之分而爲萬殊者¶
　　　右第一章(此首章總言道德二字之/㫖張子曰由太虚有天之)¶
　　　(名由氣化有道之名老子則以太虚/爲天地之所由以爲天地者而謂之)¶
　　　(道以氣化爲萬物之所得以爲萬物/者而謂之德道指形而上之理不雜)¶
　　　(乎氣者而言莊子所謂常無有也德/指形而下之氣中有此理者而言莊)¶
　　　(子所謂太一也故其道其德以虚/無自然爲體以柔弱不盈爲用)¶<md:KR5c0091_HFL_001-003a>¶
<pb:KR5c0091_SJB_001-120781a>
天下皆知美之爲美斯惡已皆知善之爲善¶
斯不善已¶
　美謂美於他物以質而言也善謂善於其¶
　事以能而言也美惡善不善之名相因而¶
　有以有惡故有美以有不善故有善皆知¶
　此之爲美則彼爲惡矣皆知此之爲善則¶
　彼爲不善矣欲二者皆泯於無必不知美¶
　者之爲美善者之爲善則亦無惡無不善¶
　也¶
故有無相生難易相成長短相形高下相傾¶<md:KR5c0091_HFL_001-003b>¶

音聲相和前后相隨¶
　物之有無事之難易形之長短勢之高下¶
　音之闢翕聲之清濁位之前後兩相對待¶
　一有則俱有一無則俱無美惡善不善之¶
　相因亦猶是也相形謂二形相比並相傾¶
　謂一俯臨一仰視相和謂一倡一和隨猶¶
　隨風巽之隨相連屬也五者皆言其偶獨¶
　音聲不言者蓋止曰闢翕清濁則人不知¶
　其爲言音聲也言音聲則其有闢翕清濁¶
　之相偶自可知故但指言其實而不言其¶<md:KR5c0091_HFL_001-004a>¶
<pb:KR5c0091_SJB_001-120781b>
　偶也○易(以豉/切)和(胡卧/切)屬(之欲/切)¶
是以聖人處無爲之事行不言之教¶
　事而爲則有不爲者矣惟無爲則無不爲¶
　也教而言則有不言者矣惟無言則無不¶
　言也¶
萬物作而不辭生而不有¶
　天地亦然作謂物將生春時也辭謂言辭¶
　生謂物既生夏時也有謂有言不辭不有¶
　此天地不言之教也夫子謂天何言哉百¶
　物生焉是也¶<md:KR5c0091_HFL_001-004b>¶

爲而不恃功成而不居¶
　爲謂物將成秋時也恃謂恃其能而有爲¶
　功成謂物既成冬時也居謂處其功而自¶
　伐不恃不居此天地無爲之事也¶
夫惟不居是以不去¶
　不去常存也天地不居成物之功故其功¶
　長久而不去○夫(音/扶)¶
　　　右第二章(聖人以不事而事故其事/無所爲以不教而教故其)¶
　　　(教無所言無爲不言則雖有美有善/而人不知是以其美其善獨尊獨貴)¶
　　　(而無可與對若有爲之事有言之教/則人皆知其爲美爲惡而美與惡對)¶<md:KR5c0091_HFL_001-005a>¶
<pb:KR5c0091_SJB_001-120781c>
　　　(善與不善對非獨尊獨貴不可名之/美善矣老子一書之中凡諸章所言)¶
　　　(皆不出乎/此章之意)¶
不尚賢使民不爭不貴難得之貨使民不爲¶
盜不見可欲使民心不亂¶
　尚謂尊崇之貴謂寳重之見猶示也人之¶
　賢者其名可尚上之人苟尚之則民皆欲¶
　趨其名而至於爭矣貨之難得者其利可¶
　貴上之人苟貴之則民皆欲求其利而至¶
　於爲盜矣蓋名利可欲者也不尚之不貴¶
　之是不示之以可欲使民之心不爭不爲¶<md:KR5c0091_HFL_001-005b>¶

　盜是不亂也○見(賢遍/切)¶
是以聖人之治虚其心實其腹弱其志强其¶
骨¶
　四其字皆指民而言虚其心謂使民不知¶
　利之可貴而無盜心也實其腹謂民雖不¶
　貪於利然聖人陰使之足食而充實未嘗¶
　不資夫貨也弱其志謂使民不知名之可¶
　尚而無爭心也强其骨謂民雖不貪於名¶
　然聖人陰使之勉力而自强未嘗不希夫¶
　賢也○夫(音/扶)¶<md:KR5c0091_HFL_001-006a>¶
<pb:KR5c0091_SJB_001-120782a>
常使民無知無欲¶
　謂使民皆無所知不知名利之可欲而無¶
　欲之之心¶
使夫知者不敢爲也¶
　謂民縱有知名利可欲者亦不敢爲爭盜¶
　之事然不敢爲則猶有欲爲之心特不敢¶
　爾¶
爲無爲則無不治矣¶
　爲無爲謂爲爭爲盜者皆無爲之之心如¶
　此則天下無不治矣¶<md:KR5c0091_HFL_001-006b>¶

　　　右第三章(此章言聖人治天下之道/而虚心實腹弱志强骨後)¶
　　　(世養生家借以爲說其/說雖精非老子本㫖也)¶
道沖而用之或不盈淵兮似萬物之宗¶
　沖字本作盥器之虚也或疑辭不敢必也¶
　道之體虚人之用此道者亦當虚而不盈¶
　盈則非道矣淵深不可測也宗猶宗子之¶
　宗宗者族之統道者萬物之統故曰萬物¶
　之宗似者亦不敢必之辭也○沖直中切¶
挫其鋭解其紛和其光同其塵湛兮似或存¶
　挫摧也鋭銛也紛糾結也解糾結者以觿¶<md:KR5c0091_HFL_001-007a>¶
<pb:KR5c0091_SJB_001-120782b>
　取其鋭也凡銳者終必鈍故先自摧其鋭¶
　以解彼之紛不欲其銳也則亦終無鈍之¶
　時矣和猶平也掩抑之意同謂齊等與之¶
　不異也鏡受塵者不光凡光者終必暗故¶
　先自掩其光以同乎彼之塵不欲其光也¶
　則亦終無暗之時矣夫鋭者必鈍光者必¶
　暗猶盈者之必溢道不欲盈故鋭者摧之¶
　而不欲其鋭光者和之而不欲其光也其¶
　鋭其光二其字屬己其紛其塵二其字屬¶
　物舊解作一句一義者非此四句言道之¶<md:KR5c0091_HFL_001-007b>¶

　用不盈也湛澄寂之意道之體虚故其存¶
　於此也似或存而非實有一物存於此也¶
　此一句言道之體虚也夫音扶¶
吾不知誰之子象帝之先¶
　吾不知誰之子問辭也象帝之先答辭也¶
　子父母所生者象帝天也象言天有象帝¶
　言天之主宰也謂道果誰之子乎天先乎¶
　萬物而道又在天之先則天亦由道而生¶
　無有在道之先者矣¶
　　　右第四章¶<md:KR5c0091_HFL_001-008a>¶
<pb:KR5c0091_SJB_001-120782c>
天地不仁以萬物爲芻狗聖人不仁以百姓¶
爲芻狗¶
　仁謂有心於愛之也芻狗縛草爲狗之形¶
　禱雨所用也既禱則棄之無復有顧惜之¶
　意天地無心於愛物而任其自生自成聖¶
　人無心於愛民而任其自作自息故以芻¶
　狗爲喻蓋聖人之心虚而無所倚著若有¶
　心於愛民則心不虚矣○復(符后/切)著(直略/切)¶
天地之間其猶橐籥乎虚而不屈動而愈出¶
　槖籥冶鑄所用嘘風熾火之器也爲函以¶<md:KR5c0091_HFL_001-008b>¶

　周罩于外者橐也爲轄以鼓扇于内者籥¶
　也天地間猶橐籥者橐象太虚包含周徧¶
　之體籥象元氣絪緼流行之用不屈謂其¶
　動也直愈出謂其生不窮惟其槖之虚而¶
　籥之化化者常伸故其籥之動而橐之生¶
　生者日富在天地之間者如此其在人也¶
　則惟心虚無物而氣之道路不壅故氣動¶
　有恒而虚中之生出益多¶
多言數窮不如守中¶
　數猶速也窮謂氣乏人而多言則其氣耗¶<md:KR5c0091_HFL_001-009a>¶
<pb:KR5c0091_SJB_001-120783a>
　損是速其匱竭也不如虚心固守其所使¶
　外物不入内神不出則其虚也無涯而所¶
　生之氣亦無涯矣中謂橐之内籥所凑之¶
　處也○數音朔¶
谷神不死是謂玄牝¶
　谷以喻虚虚則神存於中故曰谷神谷即¶
　中之處而守之者神也不死謂元氣常生¶
　而不死也牝以喻元氣之濡弱和柔上加¶
　玄字者贊美之辭玄牝者萬物之母也莊¶
　子所謂太一者此或號之爲靈寳後天之¶<md:KR5c0091_HFL_001-009b>¶

　宗¶
玄牝之門是謂天地根¶
　門謂所由以出根謂所由以生虚無自然¶
　者天地之所由以生故曰天地根天地根¶
　者天地之始也莊子所謂常無有者此或¶
　號之爲元始先天之祖¶
綿綿若存用之不勤¶
　綿綿謂長乆不絶若猶云而也存謂神之¶
　存勤猶云勞也凡氣用之逸則有養而日¶
　增用之勤則有損而日耗言神常存於中¶<md:KR5c0091_HFL_001-010a>¶
<pb:KR5c0091_SJB_001-120783b>
　則氣不消耗也¶
　　　右第五章¶
天長地乆天地所以能長且乆者以其不自¶
生故能長乆¶
　天地以其氣生萬物而不自生其氣¶
是以聖人後其身而身先外其身而身存非¶
以其無私邪故能成其私¶
　後謂卑賤在下不求先人先謂尊高在上¶
　外謂清靜無爲不求益生存謂長乆住世¶
　無私謂後其身外其身成其私謂身先身¶<md:KR5c0091_HFL_001-010b>¶

　存聖人非欲成其私也而自有身先身存¶
　之效假設衆人有心成其私者言之則爲¶
　能成其私也¶
　　　右第六章¶
上善若水水善利萬物而不爭處衆人之所¶
惡故幾於道¶
　上善謂第一等至極之善有道者之善也¶
　其若水者何也蓋水之善以其灌溉浣濯¶
　有利萬物之功而不爭處高潔廼處衆人¶
　所惡卑汙之地故幾於有道者之善幾近¶<md:KR5c0091_HFL_001-011a>¶
<pb:KR5c0091_SJB_001-120783c>
　也○惡(爲路/切)¶
居善地心善淵與善仁言善信政善治事善¶
能動善時¶
　彼衆人所善則居之善必得地心之善必¶
　如淵淵謂靜深與之善必親仁與謂伴侣¶
　仁謂仁人言之善必有信政之善貴其治¶
　事之善貴其能動之善貴其時時謂當其¶
　可七者之善皆擇取衆人之所好者爲善¶
　可謂之善而非上善也¶
夫惟不爭故無尤¶<md:KR5c0091_HFL_001-011b>¶

　夫惟有道者之上善不爭處上而甘於處¶
　下有似於水故人無尤之者尤謂怨咎衆¶
　人惡處下而好處上欲上人者有爭心有¶
　爭則有尤矣¶
　　　右第七章¶
持而盈之不如其已揣而鋭之不可長保¶
　持奉之也已止也揣捶之也此章謂道不¶
　欲盈而又以鋭爲比言槃水者不可以盈¶
　盈之則易至於溢不如已之而不使盈也¶
　遂言捶錐鋒者不可以鋭鋭之則易至於¶<md:KR5c0091_HFL_001-012a>¶
<pb:KR5c0091_SJB_001-120784a>
　挫而不可長保其鋭矣盈之則不長保其¶
　盈亦猶是也○易(以豉/切)¶
金玉滿堂莫之能守富貴而驕自遺其咎功¶
成名遂身退天之道¶
　世有金玉滿堂莫能守者何哉蓋因富貴¶
　而驕自遺其咎耳是以功成名遂而身退¶
　乃合於天之道此言不可盈之也金玉謂¶
　富驕謂盈自遺謂由己所致非由乎人咎¶
　謂不能守之咎功成名遂謂貴身退謂不¶
　盈之者天之道虚而不盈故四時之序成¶<md:KR5c0091_HFL_001-012b>¶

　功者去前言富後言貴而富貴二字在中¶
　間一句通貫前後惟貴迺富則富之中有¶
　貴既貴必富則貴之中有富富貴二者相¶
　須而有故驕盈而不保其富是即不保其¶
　貴也身退不盈而長保其貴是亦長保其¶
　富也¶
　　　右第八章¶
載營魄抱一能無離乎專氣致柔能嬰兒乎¶
滌除玄覽能無疵乎¶
　載猶加也陰魄爲營猶軍營之營陽魂爲¶<md:KR5c0091_HFL_001-013a>¶
<pb:KR5c0091_SJB_001-120784b>
　衛猶兵衛之衛營者所以居士卒也神加¶
　陰魄魄抱陽神交媾不離則如日月之終¶
　古常存矣此出世之人能存形者也專氣¶
　於内薰蒸肌骨極其軟脆如母腹之嬰兒¶
　此出世之人能存氣者也神棲於目目有¶
　所見則神馳于外閉目藏視黑暗爲玄雖¶
　玄之中猶有所覽是猶有疵也玄中所覽¶
　亦併滌除妄見盡滅然後無疵此出世之¶
　人能存神者也○離(去/聲)¶
愛民治國能無爲乎天門開闔能爲雌乎明¶<md:KR5c0091_HFL_001-013b>¶

白四達能無知乎¶
　愛民治國謂君國子民用仁用智神用於¶
　外未能交媾於内然身雖有事而清靜自¶
　然形不疲勞所謂無爲也此住世之人能¶
　養形者也天門開闔謂鼻息呼吸有出有¶
　入氣分於外未能專一於内然鼻雖有息¶
　而調帖純熟氣不粗猛所謂爲雌也此住¶
　世之人能養氣者也明白四達謂目見光¶
　明周視四向目接於外未能無覽於内然¶
　目雖有見而心境兩忘無所辨識所謂無¶<md:KR5c0091_HFL_001-014a>¶
<pb:KR5c0091_SJB_001-120784c>
　知也此住世之人能養神者也¶
生之畜之生而不有爲而不恃長而不宰是¶
謂玄德¶
　生之謂氣之未生者生之而有恒畜之謂¶
　氣之已生者聚之而無損生之者雖有所¶
　生而實無心於生之故曰不有畜之者雖¶
　有所爲而實無心於爲之故曰不恃如爲¶
　官長者雖宰夫民而實無心於長之故曰¶
　不宰此所以爲玄妙不可測之德也○畜¶
　(敕六/切)長(知兩/切)夫(音/扶)¶<md:KR5c0091_HFL_001-014b>¶

　　　右第九章¶
三十輻共一轂當其無有車之用埏埴以爲¶
器當其無有器之用鑿户牖以爲室當其無¶
有室之用故有之以爲利無之以爲用¶
　輻輪之轑也鷇輪之心也無空虚之處也¶
　埏和土也埴土之粘膩者爲器謂以水和¶
　粘膩之土爲陶器也凡室之前東户西牖¶
　户以出入牖以通明車載重行遠器物所¶
　貯藏室人所寢處故有此車有此器有此¶
　室皆所以爲天下利也故曰有之以爲利¶<md:KR5c0091_HFL_001-015a>¶
<pb:KR5c0091_SJB_001-120785a>
　然車非轂館空虚之處可以轉軸則不可¶
　以行地器非中間空虚之處可以容物則¶
　不可以貯藏室非户牖空虚之處可以出¶
　入通明則不可以寢處車以轉軸者爲用¶
　器以容物者爲用室以出入通明者爲用¶
　皆在空虚之處故曰無之以爲用人之實¶
　腹有氣所以存身所謂爲利也虚心無物¶
　所以生氣所謂爲用也故取三物爲喻○¶
　和胡卧切¶
　　　右第十章¶<md:KR5c0091_HFL_001-015b>¶

五色令人目盲五音令人耳聾五味令人口¶
爽馳騁田獵令人心發狂難得之貨令人行¶
妨¶
　凡所欲之外物皆害身者也○行(下孟/切)¶
是以聖人爲腹不爲目故去彼取此¶
　聖人但爲實腹而養氣不爲悦目而徇物¶
　也故悉去彼在外之諸妄而獨取此在内¶
　之一眞上言目盲耳聾口爽心狂行妨五¶
　者下但言不爲目蓋舉一以包其四董思¶
　靖曰前章言虚中之用此則戒其爲外邪¶<md:KR5c0091_HFL_001-016a>¶
<pb:KR5c0091_SJB_001-120785b>
　所實然目必視耳必聽口必味形必役心¶
　必感是不可必靜惟動而未嘗離靜則雖¶
　動而不著於物乃湛然無欲矣染塵逐境¶
　皆失其正而要在於目是以始終言之夫¶
　子四勿必先曰視六根六塵眼色亦居其¶
　首也¶
　　　右第十一章¶
寵辱若驚貴大患若身¶
　寵猶愛也名位之尊人以爲榮反觀之則¶
　辱也故知道者不愛而愛之者於此而驚¶<md:KR5c0091_HFL_001-016b>¶

　焉謂不能忘之而以之動心也貴猶重也¶
　貨財之富人以爲大利反觀之則大患也¶
　故知道者不貴而貴之者於此而身焉身¶
　謂不能外之而以之自累也¶
何謂寵辱辱爲下得之若驚失之若驚¶
　謂之辱者以其爲卑下而不足爲尊高也¶
　或者貪慕於未得之先一旦得之而驚焉¶
　迷戀於既得之後一旦失之而驚焉是寵¶
　此辱而驚之者也故曰寵辱若驚¶
何謂貴大患若身吾所以有大患者爲吾有¶<md:KR5c0091_HFL_001-017a>¶
<pb:KR5c0091_SJB_001-120785c>
身及吾無身吾有何患¶
　人有此生憂慮百端戰兢保持死而後免¶
　身爲大患無可奈何貨財之爲大患則身¶
　外物也棄而不有何能爲累或者不知外¶
　物之輕視之一如吾身之重惟恐喪亡其¶
　所有是貴此大患而身之者也故曰貴大¶
　患若身○喪(息浪/切)¶
故貴以身爲天下則可以寄天下愛以身爲¶
天下則可以託天下¶
　天子之尊四海之富皆以其身爲天下者¶<md:KR5c0091_HFL_001-017b>¶

　也知道之人愛惜貴重此身不肯以之爲¶
　天下寧不有天下而不輕用其身夫惟如¶
　此乃可以寄託以天下也寄猶寄百里之¶
　命之寄託猶託六尺之孤之託舜禹有天¶
　下而不與焉所以可受唐虞之襌彼寵其¶
　辱以爲榮貴其大患以爲大利者鄙夫爾¶
　何可付之以天下哉貴以身爲天下富以¶
　身爲天下老子之意善矣而楊朱爲我之¶
　學原於此○爲(云僞/切)夫(音/扶)與(音/豫)¶
　　　右第十二章¶<md:KR5c0091_HFL_001-018a>¶
<pb:KR5c0091_SJB_001-120786a>
視之不見名曰夷聽之不聞名曰希搏之不¶
得名曰微此三者不可致詰故混而爲一¶
　此章專言德迹之呈露者目視之而易見¶
　夷謂平夷夷則泯没無迹故視之不見聲¶
　之繁密者耳聽之而易聞希謂希疏希則¶
　間闊無聲故聽之不聞形之章大者手搏¶
　之而易得微謂微茫微則杳漠無形故搏¶
　之不得夷希微三者雖欲究極言之而不¶
　可故混同無所分别而名之爲一曰夷曰¶
　希曰微曰一皆指常德而言也¶<md:KR5c0091_HFL_001-018b>¶

其上不皦其下不昧繩繩兮不可名復歸於¶
無物是謂無狀之狀無象之象是謂惚恍¶
　其亦謂德也其上其下猶易言形而上形¶
　而下也繩繩往過來續而不絶也復反還¶
　也無物指道而言德之上道也道無名故¶
　不皦德之下物也物有形故不昧德在有¶
　無之間雖若有名而不可名反還其初則¶
　歸於無物之道莊子所謂德至同於初是¶
　也道無物也故無狀無象德有名也故可¶
　狀可象然其狀其象亦非如物之有狀有¶<md:KR5c0091_HFL_001-019a>¶
<pb:KR5c0091_SJB_001-120786b>
　象也故曰無狀無象之象似有似無故曰¶
　惚恍¶
迎之不見其首隨之不見其後執古之道以¶
御今之有能知古始是謂道紀¶
　惟其惚恍不可名故迎之於前隨之於後¶
　而皆不可見古謂在先今謂在後有謂萬¶
　物德者其源出於道其流溥於萬物故曰¶
　執古之道以御今之有古始者道也謂古¶
　先天地之所始也道紀者德也謂道散爲¶
　德如理絲之縷有條而不紊也能知此道¶<md:KR5c0091_HFL_001-019b>¶

　則知此德爲道之紀也¶
　　　右第十三章¶
古之善爲士者微妙玄通深不可識夫惟不¶
可識故强爲之容¶
　士謂有道之士旁達曰通妙萬物者無所¶
　不通其妙也微而不顯其通也玄而難辨¶
　淵乎如水之深而不可測其中深不可測¶
　故强爲之模擬其外之容以示人也下文¶
　七者是已¶
豫兮若冬涉川猶兮若畏四鄰儼兮其若客¶<md:KR5c0091_HFL_001-020a>¶
<pb:KR5c0091_SJB_001-120786c>
涣兮若冰之將釋敦兮其若樸曠兮其若谷¶
渾兮其若濁¶
　豫猶皆獸名豫象屬猶犬子也象能前知¶
　其行遲疑犬先人行尋又回轉故遲回不¶
　進謂之猶豫冬涉川者怯寒畏四鄰者懼¶
　敵是以遲回而不進有道者不敢爲天下¶
　先其容如此儼矜莊貌若客隨而不迎也¶
　涣解散貌若冰將釋融液而不凝滯也敦¶
　篤厚貌樸才未成器也曠空豁貌若谷虚¶
　而善應也渾黄濁貌若濁美惡玄同不自¶<md:KR5c0091_HFL_001-020b>¶

　潔也○渾(胡衮/切)解(音/蟹)¶
孰能濁以靜之徐清孰能安以動之徐生¶
　承上濁之一字而設問曰孰能濁乎濁者¶
　動之時也動繼以靜則徐徐而清矣又因¶
　靜之一字而設問曰孰能安乎安者靜之¶
　時也靜繼以動則徐徐而生矣安謂定靜¶
　生謂活動蓋惟濁故清惟靜故動以是推¶
　之則曠者不盈而盈敦者不器而器涣者¶
　不凝而凝儼者不爲主而主猶豫者不爲¶
　先而先從可知矣老子之意大率如此後¶<md:KR5c0091_HFL_001-021a>¶
<pb:KR5c0091_SJB_001-120787a>
　章曲則全枉則直窪則盈敝則新此意也¶
保此道者不欲盈夫惟不盈故能敝不新成¶
　成謂完備凡物敝則缺新則成敝而缺者¶
　不盈也新而成者盈也保守此道之人不¶
　欲其盈故能敝缺不爲新成章内七容皆¶
　敝缺而不新成¶
　　　右第十四章¶
致虚極守靜篤¶
　致至之而至其極處也虚謂無物外物不¶
　入乎内也極窮盡其處也守固内禦外如¶<md:KR5c0091_HFL_001-021b>¶

　守城之守靜謂不動内心不出乎外也篤¶
　力不倦也¶
萬物並作吾以觀其復¶
　作動也植物之生長動物之知覺皆動也¶
　復反還也物生由靜而動故反還其初之¶
　靜爲復植物之生氣下藏動物之定心内¶
　寂也¶
夫物芸芸各歸其根歸根曰靜靜曰復命¶
　芸芸生長而動之貌凡植木春夏則生氣¶
　自根而上達于枝葉是曰動秋冬則生氣¶<md:KR5c0091_HFL_001-022a>¶
<pb:KR5c0091_SJB_001-120787b>
　自上反還而下藏于根是曰靜天以此氣¶
　生而爲物者曰命復于其初生之處故曰¶
　復命¶
復命曰常知常曰明不知常妄作凶知常容¶
容廼公公廼王王廼天天廼道道廼乆没身¶
不殆¶
　常者乆而不變之謂能知此者謂之明昧¶
　者不知此則不能守靜而妄動以害其生¶
　故曰凶容謂形著而見于外内有養者其¶
　外貌自與人不同也公者一國之主言能¶<md:KR5c0091_HFL_001-022b>¶

　保其一身之所有也王者天下之主言能¶
　兼有天地之所有也天謂與天爲一也與¶
　天爲一則道在我矣道在我則與道同其¶
　乆没猶終也殆謂損壽而危其身也按殆¶
　字從歹訓危訓將訓近凡字從歹者多是¶
　死之義殆者蓋危而將近於死也死者氣¶
　盡而終蓋有窮匱竟盡之意没身不殆終¶
　此身而生長可保也¶
　　　右第十五章¶
大上不知有之其次親之譽之其次畏之侮¶<md:KR5c0091_HFL_001-023a>¶
<pb:KR5c0091_SJB_001-120787c>
之信不足焉有不信焉¶
　大上猶言最上最上謂大道之世相忘於¶
　無爲民不知有其上也其次謂仁義之君¶
　民親之如父母及仁義益著則不但親之¶
　而又譽之矣又其次謂智慧之主民畏之¶
　如神明及智慧漸窮則不但畏之而又侮¶
　之矣信者大道之實也自大道之實有所¶
　不足不能如上古之時則君之於民有不¶
　以其實者焉而日趨於華於是一降則用¶
　仁義再降則用智慧也○大(音/泰)¶<md:KR5c0091_HFL_001-023b>¶

猶兮其貴言功成事遂百姓皆謂我自然¶
　此言大上不知有之之事猶兮見前章貴¶
　寳重也然如此也寳重其言不肯輕易出¶
　口如犬行之遲疑退却蓋聖人不言無爲¶
　俾民陰受其賜得以各安其生及其功既¶
　成事既遂而百姓皆謂我自如此不知其¶
　爲君上之賜也¶
大道廢有仁義智慧出有大僞¶
　上文不知有之者大道也親譽之者仁義¶
　也畏侮之者智慧也自大道一降再降已¶<md:KR5c0091_HFL_001-024a>¶
<pb:KR5c0091_SJB_001-120788a>
　是三等智慧又變爲大僞則共有四等也¶
　然大道廢而後有仁義則其變猶稍緩智¶
　慧出而遄有大僞則其變爲甚亟四者之¶
　分與邵子所言皇帝王伯聖賢才術之等¶
　略相似¶
六親不和有孝子國家昏亂有忠臣¶
　此言大道廢有仁義之事然與上文之意¶
　微不同蓋推廣言之爾六親父子兄弟夫¶
　婦也尊卑長幼各由其道而無有不和則¶
　子之孝者廼其常分不知其爲孝也瞽叟¶<md:KR5c0091_HFL_001-024b>¶

　不父嚚傲參會而後知有大舜之孝子國¶
　謂君家謂臣君臣上下各由其道而無有¶
　昏亂則臣之忠者亦其常分不知其爲忠¶
　也商紂不君姦回羣聚而後知有三代之¶
　忠臣¶
絶仁棄義民復孝慈絶聖棄智民利百倍絶¶
巧棄利盜賊無有¶
　絶謂絶而不爲棄謂棄而不用聖智智慧¶
　也巧利大僞也導民以巧誘民以利以工¶
　商之術率其民如管仲治齊衛鞅治秦是¶<md:KR5c0091_HFL_001-025a>¶
<pb:KR5c0091_SJB_001-120788b>
　也上文言世變之降以見趨末之由此言¶
　治化之復以示反本之漸絶棄帝者仁義¶
　以反于皇之大道則民復其初子孝於父¶
　父慈於子如淳古之時矣絶棄王者聖智¶
　以反于帝之仁義則民利其利比於王之¶
　時相去百倍矣絶棄霸者巧利以反于王¶
　之聖智則雖未及帝之時而思慮深遠政¶
　教脩明亦無有爲盜賊者矣¶
此三者以爲文不足故令有所屬見素抱朴¶
少私寡欲¶<md:KR5c0091_HFL_001-025b>¶

　三者仁義聖智巧利也屬與莊子屬其性¶
　乎仁義之屬同猶云附著也皇之大道實¶
　有餘文不足自皇而降漸漸趨文帝者以¶
　皇之治爲文不足於是降大道一等而附¶
　著於仁義王者以帝之治爲文不足於是¶
　降仁義一等而附著於聖智伯者以王之¶
　治爲文不足於是降聖智一等而附著於¶
　巧利三者之治各令有所附著者以文不¶
　足故爾而豈知大道之民外之相示以素¶
　内之自守以樸素者未染色之絲也樸者¶<md:KR5c0091_HFL_001-026a>¶
<pb:KR5c0091_SJB_001-120788c>
　未斲器之木也質而已矣奚以文爲惟其¶
　質而不文是以民雖有身而似無身其有¶
　私焉者少矣民雖有心而似無心其有欲¶
　焉者寡矣¶
　　　右第十六章¶
絶學無憂¶
　爲學日益必事事而爲之有一不能不知¶
　則以爲憂矣惟絶之而不爲則無憂也¶
唯之與阿相去幾何善之與惡相去何若¶
　以下言爲學則有憂之事唯阿皆應聲唯¶<md:KR5c0091_HFL_001-026b>¶

　正順阿邪諂幾何言甚不相遠也何若言¶
　何如其相遠也學應對者唯與阿其初相¶
　去本不速而唯則爲善阿則爲惡其究相¶
　去廼甚遠故學唯者惟恐其或流於阿此¶
　舉可憂之一事而言也¶
人之所畏不可不畏荒兮其未央哉¶
　荒猶廣也央猶盡也畏阿之爲惡則不敢¶
　阿矣然此特一事爾凡人之所畏而不敢¶
　爲者皆不可以不畏其事甚多而未易窮¶
　盡此爲學者之所以多憂也¶<md:KR5c0091_HFL_001-027a>¶
<pb:KR5c0091_SJB_001-120789a>
衆人熙熙如享太牢如登春臺我獨泊然其¶
未兆如嬰兒之未孩¶
　熙熙和樂貌泊靜也兆如龜兆之微拆衆¶
　人之爲學者徇外以爲悦如享太牢而食¶
　可悦口者甚美如登春臺而觀可悦目者¶
　甚備我則泊然而靜情欲未開無端倪可¶
　見如嬰兒未能孩笑之時一不知外物之¶
　爲樂也¶
乘乘兮若無所歸¶
　乘乘謂寄寓於物若無所歸謂不住著於¶<md:KR5c0091_HFL_001-027b>¶

　物¶
衆人皆有餘我獨若遺¶
　遺失也衆人喜其所得之多我則一無所¶
　得而慊然若有失也¶
我愚人之心也哉沌沌兮¶
　沌如渾沌之沌㝠昧無所分别也作平聲¶
　讀亦與莊子愚芚之芚同謂無知○也沌¶
　(杜本/切)¶
俗人昭昭我獨昏昏俗人察察我獨悶悶¶
　昭昭已明察察尤明昏昏已不明悶悶尤¶<md:KR5c0091_HFL_001-028a>¶
<pb:KR5c0091_SJB_001-120789b>
　不明俗人皆以有知爲智我獨無知而愚¶
　也¶
漂兮其若海飂兮若無所止¶
　如漂浮於海中任其所適而不知其所定¶
　向如飂飂之長風隨其所起而不知其所¶
　止息¶
衆人皆有以我獨頑似鄙¶
　衆人皆有以者有以知其所定所止也頑¶
　謂面頑如麻痺不知痛痒者鄙謂鄙人我¶
　獨頑然無知有似遠鄙之愚民也凡民居¶<md:KR5c0091_HFL_001-028b>¶

　於國邑繁庶之地者多知居於遠鄙僻陋¶
　之地者無知也¶
我獨異於人而貴食母¶
　此一句總結上文八節自人之所畏至我¶
　獨若遺四節言人之爲學者務多能而我¶
　獨一無所能自我愚人之心至我獨頑似¶
　鄙四節言人之爲學者務多知而我獨一¶
　無所知此我之所以獨異於人而我之所¶
　貴者則大道之玄德也玄德者萬物資之¶
　以養所謂萬物之母也故曰食母食母二¶<md:KR5c0091_HFL_001-029a>¶
<pb:KR5c0091_SJB_001-120789c>
　字見禮記内則篇即乳母也司馬氏曰乳¶
　哺元和○食(音/嗣)¶
　　　右第十七章¶¶

道德眞經註卷之一¶¶¶¶¶¶<md:KR5c0091_HFL_001-029b>¶¶¶¶¶¶¶¶¶¶
















